
image::../../frontend/images/IMG_PEPPOL/PEPPOL_Authority.jpg[]

<<<


Glossario dei termini e degli acronimi utilizzati nei profili d'implementazione italiani delle specifiche.

[big red]*A*

**Acquirente (BuyerCustomerParty)** -	L’acquirente è la persona giuridica che acquista la merce o i servizi. Questo ruolo viene ricoperto dal Cliente o per suo conto.

**AP** -	Access Point della rete PEPPOL.

**Allowance** -	Abbuono o Sconto.


[big red]*B*

**BDNCP (Banca dati nazionale dei contratti pubblici)** -	La banca dati dei bandi e dei contratti pubblici affidati sul territorio nazionale, gestita dall’Autorità Nazionale Anticorruzione (ANAC).

**Billing** -	Ciclo di fatturazione, attiva e passiva.

**BPMN (Business Process Model and Notation)** -	Lo standard internazionale per la rappresentazione dei processi organizzativi definito dall’Object Management Group (OMG).

*Busta di trasmissione* - La parte del Messaggio che contiene i dati necessari per il corretto indirizzamento.


[big red]*C*

*CEN* - Comitato Europeo per la Standardizzazione.

*CEN WS/BII* - CEN Workshop on Business Interoperability Interfaces for public procurement in Europe.
Arrivato al suo terzo mandato, BII 3 definisce le specifiche semantiche (interfacce) per i processi e le relative transazioni di business necessarie al procurement pubbico Europeo. Le interfacce BII sono astratte e indipendenti dalla sintassi, tuttavia solo linguaggi di business evoluti come UBL possono essere utilizzati per implementarle.

*Charge* - Addebito, Maggiorazione.

*CIG (Codice identificativo di gara)* - Il codice alfanumerico univoco e obbligatorio che identifica un dato appalto o lotto sulla Banca dati nazionale dei contratti pubblici (BDNCP).

*Cliente / Cessionario* - Il cliente è la persona giuridica che richiede un prodotto o servizio. Esempi di ruoli ricoperti dal cliente sono: acquirente, consegnatario/parte ricevente, debitore, autorità appaltante, committente.

*Codice IPA* - Il codice alfanumerico univoco che identifica ciascuna unità organizzativa censita sull’Indice delle pubbliche amministrazioni (IPA).

*Committente (OriginatorCustomerParty)* - La parte che eventualmente riceve o consuma la merce e per la quale la parte acquirente fa l’acquisto.

*Commodity Classification* - Classificazione merceologica.

*Consegna*, Il trasporto di una data raccolta di merci da una parte (Speditore) ad un’altra parte (Consegnatario) attraverso uno o più modi di trasporto.

*Consegnatario (DeliveryCustomerParty)* - Il consegnatario è la persona o organizzazione alla quale i prodotti saranno spediti e che ne prenderà il possesso. Questo ruolo viene ricoperto dal cliente o per suo conto. (Il Consegnatario è anche detto Destinatario o Depositario).

*CPV* - Common Procurement Vocabulary.

*Customer (Buyer)* - Cliente, Acquirente. Detta anche Cessionario o Committente.


[big red]*D*

*Delivery* - Consegna, Resa.

*Depositante* - Vedi Speditore.

*Depositario* - Vedi Consegnatario.

*Destinatario* - Vedi Consegnatario.

[big red]*E*

*EIF* - European Interoperability Framework. EIF definisce i livelli di interoperabilità necessari in Europa (legale, organizzativo, semantico, tecnico).

*Etichetta Logistica* - L’etichetta logistica è una carta di identità abbinata ad ogni lotto di produzione in cui vengono inserite le informazioni destinate ad accompagnare il prodotto nelle diverse fasi della catena di fornitura.
L’etichetta logistica viene applicata su ogni collo mediante l’uso del Serial Shipping Container Code (GS1 SSCC), il numero seriale univoco assegnato all’unità logistica, che identifica ogni singolo pallet o cartone.

[big red]*F*

**Fornitore / Cedente** - Il fornitore è la persona giuridica che fornisce un prodotto o servizio. Esempi di ruoli ricoperti dal fornitore sono: venditore, vettore/parte consegnante, creditore, operatore economico.

*FTP (File Transfer Protocol)* - Il protocollo di trasferimento file tra sistemi remoti definito nell’RFC 959.

[big red]*G*

*GINC* - Global Identification Number of Consignment. Un numero di consegna riconosciuto a livello globale utilizzato per identificare univocamente la consegna come specificato dallo spedizioniere: (_a_) Utilizzato per identificare il raggruppamento logico di unità logistiche o di trasporto che sono assemblate per il trasporto associato ad un documento di trasporto; (_b_) E’ utilizzato per identificare il raggruppamento logico di unità logistiche durante uno specifico viaggio nel quale ci potrebbero essere molteplici fasi di consegna.

*GLN* - Il numero di ubicazione globale utilizzato ad esempio per indicare il luogo di consegna.

*GS1 Key* - Le chiavi identificative GS1 permettono alle aziende ed organizzazioni di assegnare degli identificatori univoci a livello globale ai loro prodotti, documenti, ubicazioni, unità logistiche, ecc. http://www.gs1.org/barcodes/technical/id_keys

*GS1* - GS1 è un’organizzazione internazionale neutrale, no-profit, che sviluppa e manutiene degli standard per le catene di fornitura e della domanda in modo trasversale su molteplici settori.

*GSIN (Global Shipment Identification Number)* - Un numero di spedizione riconosciuto a livello globale utilizzato per identificare univocamente la spedizione nel suo complesso come specificato dal venditore: (_a_) A livello documento questo specifica il numero assegnato all’intera Spedizione, che può essere formata da diverse consegne; (_b_) Numero assegnato dal venditore per identificare un raggruppamento logico di unità logistiche o di trasporto che sono tipicamente assemblate dal venditore per il trasporto di una spedizione; (_c_) E’ allineato al requisito del Unique Consignment Reference (UCR) del World Customs Organisation (WCO); (_d_) È approvato da ISO/IEC 15459 (ISO
License Plate).

**GTIN (Global Trade Item Number)** - Un codice prodotto globale.

[big red]*I*

*Intestatario fattura (AccountingCustomerParty)* - Una persona o unità di business che riceve la fattura per conto del cliente.

**IPA (Indice delle pubbliche amministrazioni)** - Archivio ufficiale degli enti pubblici e dei gestori di pubblici servizi, gestito dall'Agenzia per l'Italia digitale (AgID)

*ISO* - Organizzazione Internazionale per la Standardizzazione.


[big red]**L**

**List ID** - Identificativo della codifica (code list) standard alla quale appartiene un dato Codice (es. ‘UNCL5153’ come valore dell’attributo listID del codice cac:TaxScheme/cbc:ID).

[big red]**M**

**Messaggio** - Un file non contenente codice eseguibile né macroistruzioni. Un messaggio è composto dalla Busta di trasmissione e dal Corpo del messaggio, che costituisce il documento.

**Mittente** - Si veda anche Speditore.

[big red]**N**

**NSO (Nodo di smistamento degli ordini di acquisto)** - Il sistema per la validazione e la trasmissione dei documenti elettronici attestanti l’ordinazione e l’esecuzione degli acquisti di beni e servizi della pubblica amministrazione, gestito dal Ministero dell’economia e delle finanze – Dipartimento della Ragioneria Generale dello Stato.

[big red]**O**

*OASIS* - OASIS è un’organizzazione no-profit e un consorzio internazionale che crea specifiche industriali interoperabili basate su standard pubblici come XML e SGML. OASIS è riconosciuta da ISO, IEC, ITU e UN/ECE.

*OpenPEPPOL* - L’associazione OpenPEPPOL è stata costituita il 1 Settembre 2012 dopo il completamento positivo del progetto PEPPOL (Pan-European Public Procurement Online) che ha visto le sue specifiche implementate in diversi paesi Europei per risolvere problemi di interoperabilità per le forniture elettroniche. OpenPEPPOL è un’associazione no-profit internazionale registrata in Belgio (Association Internationale Sans But Lucratif – AISBL) formata da membri sia pubblici che privati. L’associazione ha assunto la piena responsablità per lo sviluppo e la manutenzione delle specifiche PEPPOL, i componenti base e i suoi servizi e le implementazioni in tutta Europa.

*Ordine* - Il Documento con cui il Cliente comunica al Fornitore i beni e/o i servizi che intende acquistare e le relative istruzioni.

*Ordine con risposta* - Il Documento con cui il Fornitore accetta, declina o apporta dei cambiamenti (Risposta con modifiche) all’Ordine ricevuto dal Cliente.

**Ordine pre-concordato** - Il Documento, equivalente all’Ordine, ma emesso dal Fornitore in accordo con il Cliente.

[big red]**P**

*Payee* - Beneficiario Pagamento

*PEPPOL* - Il consorzio PEPPOL (Pan-European Public Procurement Online).

*PEPPOL BIS* - La Business Interoperability Specification (BIS) reppresenta una specifica di implementazione PEPPOL/OpenPEPPOL relativa a un dato processo di business e fornisce il dettaglio di implementazione per ogni transazione di business prevista.

*Profilo d’implementazione* - Si riferisce all’analisi di uno o più processi di business e alla loro implementazione in uno scenario preciso mediante la specifica dettagliata degli attori, delle collaborazioni e delle transazioni di business necessarie. I profili OpenPEPPOL devono essere conformi sia alla sintassi sottostante (es. UBL) che alla semantica CEN BII. Un profilo OpenPEPPOL può essere esteso e localizzato per usi specifici di un dato paese purchè rimanga conforme a quello di origine.

[big red]**S**

*Scheme ID* - Identificativo dello schema (sintassi) standard con il quale viene qualificato un Identificativo (es. ‘IT:VAT’ come valore dell’attributo schemeID dell’identificativo CompanyID).

*SdI (Sistema di interscambio)* - Il sistema per la trasmissione delle fatture elettroniche destinate alle amministrazioni pubbliche, gestito dall’Agenzia delle Entrate.

*Speditore (DespatchSupplierParty)* - Lo Speditore è la persona o organizzazione che spedisce la merce o eroga i servizi. Questo ruolo viene ricoperto dal fornitore o per suo conto. (La Speditore è anche detto Mittente o Depositante).

*Spedizione* - Un accordo contrattuale in base al quale una data raccolta di merci deve essere trasportata da una parte (solitamente un Fornitore) ad un’altra parte (solitamente un Cliente).

**SSCC (Serial Shipping Container Code)** - SSCC è una chiave identificativa GS1 per un articolo di qualsiasi composizione, utilizzato per il trasporto e/o deposito che necessita di essere gestito attraverso la catena di fornitura. L’SSCC è assegnato per la durata del trasporto dell’articolo merce ed è un elemento obbligatorio nell’Etichetta Logistica di GS1.
A ogni unità logistica viene assegnata una SSCC.

*Supplier (Seller)* - Parte fornitrice. Detta anche Cedente o Prestatore.

[big red]**T**

*Taxable Amount* - Imponibile.

*Tax Category* - Natura dell’imposta.

*Tax Scheme* - Tipologia generale dell’imposta (es. VAT). Il Regime d’imposta può essere più articolato rispetto al Tax Scheme.

*Trasportatore / Vettore* - Il trasportatore gestisce la consegna/trasporto fisico della spedizione inviata. Utilizzata se una terza parte effettua il trasporto fisico.

[big red]**U**

*UBL (Universal Business Language)* - Il Linguaggio Universale per il Business, è il prodotto di uno sforzo internazionale per definire una libreria standard di documenti di business elettronici royalty-free come ad esempio gli ordini e le fatture. Sviluppato in un Comitato Tecnico OASIS aperto e responsabile, con la partecipazione di una varietà di organizzazioni di standardizzazione dei dati industriali, UBL è disegnato per inserirsi direttamente nelle pratiche di business, legali, di revisione e contabilità esistenti, eliminando la riscrittura dei dati nelle catene di fornitura basate ancora su carta e fax e fornendo il punto di entrata al commercio elettronico per le PMI.

*UBL ITALIA* - Iniziativa di divulgazione tecnologica per lo standard UBL in Italia supportato da ENEA, Javest e FTI.

*Unità Logistica* - La descrizione delle unità logistiche individuali nelle quali gli articoli merce sono imballati.

*UN/CEFACT* - United Nations Centre for Trade Facilitation and Electronic Business.

*UN/ECE* - United Nations Economic Commission for Europe.

[big red]**V**

*VAT (Value Added Tax)* - VAT è l’acronimo generico Inglese per riferirsi all’imposta sul valore aggiunto (IVA) che può avere diversi nomi a seconda del paese (es. CVR in Danimarca).

*Venditore (SellerSupplierParty)* - Il Venditore è la persona giuridica che vende la merce o i servizi al cliente. Questo ruolo viene ricoperto dal Fornitore o per suo conto.

[big red]**W**

**Withholding Tax** - Ritenuta d’acconto.

[big red]**X**

**XML** - Extensible Mark-up Language.

*XSD* - XML Schema Definition Language.

*XSLT* - Extensible Stylesheet Language Transformations. E’ il linguaggio di trasformazione dell'XML.

